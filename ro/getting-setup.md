1. Aceste Cărți Sushi te vor ajuta să înveți cum să construiești pagini web folosind PHP, un limbaj de programare foarte popular, care e folosit la construirea de website-uri precum **Facebook** și **Wikipedia**. Îl poți combina cu **HTML** \(uită-te peste Cărțile Sushi pentru HTML dacă nu știi să scrii cod HTML încă\).
2. Înainte de toate vei avea nevoie de un loc unde să scrii cod! PHP are nevoie de câteva lucruri pentru a funcționa și, dacă vei lansa un website mai târziu, va trebui să înveți cum să faci asta la un moment dat. Momentan însă hai să ne punem repede pe treabă folosind Cloud 9, un editor online care va face toate setările pentru tine! Poți să-l accesezi la [dojo.soy/php-edit.](http://dojo.soy/php-edit)
3. Poți folosi contul tău de GitHub sau Bitbucket pentru a te autentifica. Dacă nu ai un astfel de cont, te poți înregistra cu adresa ta de e-mail.
4. Selectează "Create a new workspace" și alege următoarele opțiuni
   * **Workspace name: **incepator-php
   * **Description:** Prima mea pagină web PHP
   * Asigură-te că **Hosted workspace** e selectat
   * Alege **Private** pentru spațiul de lucru
   * Treci peste **Clone from Git or Mercurial URL**—nu ai nevoie să clonezi niciun proiect
   * Alege  șablonul **PHP, Apache**
5. Acum apasă pe **Create workspace** și gata!
6. Odată ce pagina ta e gata să fie folosită, vei putea observa câteva fișiere în bara laterală. 
7. Va trebui să creezi un fișier nou unde vei scrie cod: **File &gt; New File** în meniu. 
8. Odată ce noul fișier e deschis, îl poți salva: **File &gt; Save As**, și îi poți da un nume. Salvează-l pe acesta ca **index.php**
9. Ești gata să scrii prima ta pagina web în PHP! 



